---
layout: post
title:  "Tarix yazan xanımlarımız - keçmişdən bugünədək kitabının təqdimatı olub"
date:   2017-05-01
comments: True
---

<p>"Tarix yazan xanımlarımız - keçmişdən bugünədək" kitabının təqdimatı olub</p>
<p> Aprelin 25-də Beynəlxalq Mətbuat Mərkəzində Samirə Zeynallının "Tarix yazan xanımlarımız - keçmişdən bugünədək" kitabının təqdimatı keçirilib.</p>
<p> Tədbirə Yeni Yazarlar və Sənətçilər Qurumu, İctimai Nəzarət Koalisiyası, Dünya Azərbaycanlılarının Nədəniyyət Mərkəzi və İNK TV təşkilatı dəstək verib.</p>
<div class="text_exposed_show"><p> İctimaiXəbər.az xəbər verir ki, kitabda məmləkətimizin tərəqqisində məxsusi xidmətləri olan müasir Azərbaycan qadınları ilə yanaşı, ötən dövrlərdə yaşamış, ictimai-siyasi həyatda mübarizə və müharibə meydanlarında fədakarlıq nümayiş etdirən xanımlarımız haqqında dəyərli məlumatlar yer alıb.</p><p> Təqdimat mərasimində kitabın rəyçilərindən olan şair, türkoloq, fəlsəfə doktoru, Əməkdar Jurnalist Adil Cəmil çıxış edərək nəşri ciddi əməyin, gərgin axtarışların bəhrəsi kimi dəyərləndirib.</p><p> Bildirilib ki, kitabda Azərbaycan elminə, mədəniyyətinə, səhiyyəsinə, ümumiyyətlə xalqımızın tarixi keçmişinə və bu gününə öz böyük əməlləri ilə töhfə vermiş xanımlarımızın həyat yol geniş aspektdə işıqlandırılıb.</p><p> Adil Cəmil deyib ki, onunla yanaşı, AMEA-nın müxbir üzvi, Milli Məclisin deputatı Nizami Cəfərov da kitabın rəyçilərindəndir.</p><p> Kitabın ilk səhifələri ümummilli lider Heydər Əliyevin Azərbaycan qadınına verdiyi böyük dəyər və unudulmaz fikirlərlə açılır.</p><p> A.Cəmil deyib ki, bu son deyil, hələ Azərbaycan qadınının tarixi qəhrəmanlı salnaməsi haqqında çox kitablar yazılacaq və müəllif də bu istiqamətdə işlərini davam etdirəcək.</p><p> Tədbirdə kitabın redaktoru, yazıçı-publisist Mahir Nemətoğlu, tanınmış şair Ağacəfər Həsənl, yazıçı, kulturoloq Aydın Xan və başqaları çıxış edərək kitabın məziyyətlərindən söz açıblar.</p><p> Diqqətə çatdırılıb ki, kitabda AZƏRTAC-ın Baş direktoru Aslan Aslanovun da Leyla Əliyevaya həsr etdiyi məqalə yer alıb.</p><p> Natiqlər "Azərbaycan" nəşriyyatının mətbəəsində yüksək poliqrafik üslubda çap olunan 426 səhifəlik bu nəşrin böyük oxucu marağına səbəb olacağına əminliklərini ifadə ediblər.</p><p> Bütün iştirakçılara minnətdarlığını bildirən müəllif oxucularla ilk görüşü olan bu kitabın üzərində bir ildən çox işlədiyini və hazırda digər layihələr üzərində çalışdığını söyləyib.</p><p> <a href=http://ictimaixeber.az/2017/04/tarix-yazan-xanimlarimiz-kecmisd%C9%99n-bugun%C9%99d%C9%99k-kitabinin-t%C9%99qdimati-olub/ >http://ictimaixeber.az/2017/04/tarix-yazan-xanimlarimiz-kecmisd%C9%99n-bugun%C9%99d%C9%99k-kitabinin-t%C9%99qdimati-olub/</a></p></div>


