---
layout: post
title:  "Resenziya: "Damda dəli var" - Əziz Nesin"
date:   2016-03-05
comments: True
---
<right>
<p>Əziz Nesin – "Damda dəli var"</p>

<p>Azərbaycan, Bakı, "Hədəf Nəşrləri"</p>

<p>Çapa imzalanıb: 13.03.2013</p>

<p>Səhifələrin həcmi: 222</p>
</right>
<p>Keçən əsrlərdə yaratmış-yazmış Əziz Nesinin işi müəyyən mənada çətin olmuşdur. Çünki onun yazdığı yumoristik hekayələr indi də insanları güldürməkdə davam edir. Yazar 20 dekabr 1915-ci ildə Türkiyənin Heybəliada əyalətində anadan olmuşdur. Yaşadığı dövrdə müxtəlif satirik hekayələr, şeirlər, pyeslər və sairə əsərlər yazmaqla Türkiyənin tanınmış yazarı, dramaturqu və publisisti kimi tanınmışdır. Yaradıcılığı ilə "Hiroşima Vakfı Ödülü" (1995), "Tolstoy Altın Ödülü" (1990) kimi mükafatlara layiq görülən Əziz Nesin 1995-ci il 6 iyul tarixində Alaçatıda ürək krizisi ucbatından dünyasını dəyişərək özünün 1972-ci ildə əsasını qoyduğu yetim uşaqların toplamağa xidmət edən "Nesin Vakfı"nın bağçasında dəfn edilmişdir.</p>

<p>Yumoristik əsərlər və ümumiyyətlə, satirika ilə yaradan yazarın "Damda dəli var" kitabında, birlikdə sayı 30-a qədər olan hekayə və xatirələri daxil edilmişdir. Kitabın oxunmasına səbəb kimi onun yumorla yazıldığını sübut göstərə bilərəm. İctimaiyyətdə kitabların oxunması azlıq təşkil etdiyinə görə, kitab oxumaq bəhanəsinin açarı sayıla bilər. Çünki bir çox oxucular tərəfindən sevilmiş və hətta, 10-15 dəqiqəlik çəkən yolda olsa belə özü ilə gəzdirilmişdir. Yəni ictimai marşrutlarda və digər bu kimi yerlərdə çox həvəslə mütaliyə edilmişdir.</p>

<p>"Damda dəli var" kitabının eyni adlı hekayə ilə başlanası onun iki-qat maraq yaradacağından danışır. Hekayə əsəs süjet xətti dəli adlandırılan şəxsin özünü damdan atmaq istəməsi ilə bağlıdır və gedişatda dəlinin əmrlərini yetirməyə çalışan vəzifəli şəxslər onu "bələdiyyə sədri" qoyduqları vaxt dəli deyir: "Düşmərəm, bir dəlini bələdiyyə sədri qoyanların arasında mənim nı işim var?".</p>

<p>Hekayənin sonuna yaxın bir hissədə artıq "bələdiyyə sədri"ndən yüksək vəzifələrə qalxmış dəlini "İmperator" təyin edirlər. Vəzifəlilərin arasına qatılan və nə etmək lazım gəldiyini söyləyən bir qoca kişi dəlini birinci mərtəbəyə, daha sonra küçəyə çıxarmağı bacardı. O, 7-ci mərtəbədə olan dəlini mərtəbə-mərtəbə endirərkən ona belə kəlmələrlə müraciət edirdi: "İmperator həzrətləri!", "hörmətli, əfəndimiz", "zati-alillər" kimi insanı vacib saydıran ifadələrdən istifadə edərək öz istəyinə nail olan qoca kişi "necə etdin?" sualına belə cavab verir: "Eee, asan deyil, əlli il sityasət içində yoğrulduq".</p>

<p>Hazırda yumor-satirika stilində yazanlarla müqayisədə Əziz Nesin keçən əsrlərdə yazmağına baxmayaraq, hələ də öz oxucu kütləsinə sahibdir. Efirdə yayılan yumorlar arasında yazarın əsərləri də yer tutur.</p>

<p>Gülmək və əsasən, satira ilə göstərilmiş doğrunu gözləyən oxucular üçün bu kitabı oxumaq vacib hal sayıla bilər. Oxucunun Televiziya efrində gördüyü zarafatların, yumoristik verilişlərin, filmlərin təkrarı olmayan hekayələr öz orijinallığı ilə seçilir. İnsanların qanunla düzgün hərəkət etməməsi və bunun nələrə gətirib çıxaracağını bilməməsi güclü paradoks hallara və ironiyaya səbəb olur.</p>

<p>Tənqidçilərin əsərlərdə müsbət qəhrəman azlığı haqqında şikayət etməsi, bu kitabla bağlı ola bilməz. Çünki əsərlərdə bütün incəliklər düzgün və şəffaf göstərilərək müsbət qəhrəman gizlədilməyib..</p>

<p>Daim zarafat etmək istəyən, yumoristik hekayələr danışan və bunu sevən adam üçün bu kitab oxucu kitabxanasında mühüm bir yeri tutmalıdır. Çünki kitabın sadə, amma məntiqli sözlərlə dolu olması bunu bir məna olaraq sübut edir.</p>

<p>Resenziyanın müəllifi: Mirzə İskəndərov</p>

<p>Bakı, 1 oktyabr 2014</p>

<br />
